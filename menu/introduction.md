---
layout: page
title: Wprowadzenie
permalink: /introduction
---

## Tematyka bloga

![Freya_Pratt]({{ site.github.url }}/assets/img/PRATTFreyjainherchariot.JPG)
*Bogini Freya w jej powozie.  
Źródło: ,,Legends of Norseland'', ed. Mary L. Pratt, Educational Publishing Company, Chicago 1894*

Jestem pasjonatem historii, w szczególności wczesnych wieków średnich, zatem będę pisał w większości o tym. Jak sugeruje nazwa, zajmuję się przede wszystkim ludami dawnego rzymskiego *Barbaricum* (obszary za rzymskim limesem).

Jak można się domyślać, przede wszystkim interesują mnie Skandynawowie (oraz Celtowie). Poza tym jednak również Słowianie i stepowcy (najbardziej Awarzy, Węgrzy i Kumanie). Za najbardziej godne uwagi uważam kulturę i wierzenia tych ludów, jak również ich interakcje z ,,cywilizowaną'' Europą, zatem będę tu pisał przede wszystkim o tym.

Poniekąd w efekcie poznawania ludów *Barbaricum* zafascynowałem się również Bizancjum, zatem będą się tutaj pojawiać wpisy także na ten temat. Nieco szerzej, zderzenia Bizancjum (czy ogólniej chrześcijan) z islamem. Jeśli chodzi o te sprawy lubię przede wszystkim tematykę krucjatową.

Jednakże zastrzegam, że mogą się pojawić ,,wycieczki'' w inne okresy historyczne, niż średniowiecze (do XII wieku), czy schyłek starożytności. W szczególności, jeśli chodzi o rozwój astronomii, o której też mam pewne pojęcie.

## Dlaczego założyłem bloga?

Ponieważ czasem lubię napisać taki luźniejszy tekst, nieraz jako przedsmak przed próbą poważniejszej publikacji. Poza tym, niestety czasem jestem przerażony poziomem wiedzy historycznej społeczeństwa, jeśli chodzi o wieki średnie. Rzetelna literatura oczywiście istnieje, ale rzadko stoi na półce w księgarniach. Świata nie zbawię, ale może kogoś zainteresuje.

## Częstotliwość publikacji

Niestety, nie jestem w stanie obiecać żadnej regularności w publikacji tekstów. Po pierwsze, nie zawsze mam chwilę, by cokolwiek napisać - zwłaszcza przygotowania zajmują sporo czasu.

Poza tym, z uwagi na fakt, że nie mam z tego specjalnych profitów, siłą rzeczy nie mogę poświęcać tyle czasu, ile bym chciał na prowadzenie bloga.

Z pomocą Freyi może się uda jednak coś napisać. Pozdrawiam!
